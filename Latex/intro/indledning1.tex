\chapter{Indledning}
Den stigende andel af ældre, forekomsten og varigheden af kroniske sygdomme samt udviklingen i sundhedsforventninger og teknologier er skyld i stigende sundhedsudgifter i flere europæiske lande~\citep{Ess2003}. Danmark havde i år 2015 flere sundhedsudgifter end det gennemsnitlige land i Europa~\citep{EU2017} og udgifterne har siden år 2007 steget med 7,8~\% i gennemsnit om året~\citep{Sundhed2016}.

For at begrænse udgifterne til sygehusmedicin foretager flere europæiske lande substitution af lægemidler~\citep{Ess2003,Johnston2011}, hvilket betyder at et lægemiddel udskiftes til et andet lægemiddel~\citep{DanskSelskabforPatientsikkerhed2009, Kairi2017}. I Danmark har Amgros, Regionernes Lægemiddelorganisation, siden år 2007 sendt lægemidler i udbud hvert år med henblik på at indkøbe lægemidler af høj kvalitet til bedst mulige pris til de offentlige danske hospitaler~\citep{Amgros2018b}. I år 2017 sparede Amgros regionerne for 3,1 milliarder kroner~\citep{Amgros2017b}. Udbud forekommer på lægemidler, hvor der findes mere end én leverandør, hvormed lægemidler bringes i konkurrence, hvilket kan give anledning til et lægemiddelskift~\citep{Amgros2015}.

Lægemiddelskift kan medføre substitution af lægemidler~\citep{DanskSelskabforPatientsikkerhed2009}.  
Analog substitution omhandler lægemidler som indeholder forskelligt aktivt stof, men forventes samme effekt og omtrent samme bivirkninger~\citep{DanskSelskabforPatientsikkerhed2009,Kairi2017}. 
Generisk substitution omhandler lægemidler, som indeholder samme aktive stof, altså er hinandens synonyme~\citep{DanskSelskabforPatientsikkerhed2009,Kairi2017}. 

Der er patientsikkerhedsmæssige konsekvenser forbundet med substitution, herunder fejlmedicinering~\citep{Hakonsen2010}. Den hyppigste fejl ved generisk substitution skyldes i 82,1~\% af tilfældene at sygeplejersken ordinerede det forkerte lægemiddel~\citep{Hakonsen2010}. De typiske anledninger til forket lægemiddel er forveksling af emballager eller navne, hvilket i nogle tilfælde har medført til forlænget indlæggelse, forværret sygdom og dødsfald~\citep{DanskSelskabforPatientsikkerhed2009}. Implementering af lægemiddelskift i klinikken betydning for forebyggelsen af medicineringsfejl.

I Region Nordjylland informerer Sygehusapoteket Region Nordjylland (SRN) via Lægemiddel Nyt de enkelte hospitalsafdelinger omkring komplekse lægemiddelskift med henblik på at forebygge fejlmedicinering og derved forbedre patientsikkerheden inden lægemiddelskiftet implementeres i klinikken. Kompleksiteten af lægemiddelskiftet vurderes af ATC-ansvarlige medarbejdere ud fra ændrede egenskaber ved lægemidlet, erfaringer og indsamlet viden. Denne vurdering er sårbar og personafhængig, da den er erfaringsbaseret og  sker manuelt. 

På baggrund af dette er det relevant at analysere, hvilke patientsikkerhedsmæssige konsekvenser lægemiddelskift medfører, hvordan kompleksiteten af lægemiddelskift vurderes inden implementering i klinikken samt hvordan problemstillinger relateret til klinikken og implementering af lægemiddelskift forebygges. 
