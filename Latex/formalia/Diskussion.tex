
\chapter{Diskussion}
\textit{I dette kapitel diskuteres metode og resultater i forhold til at besvare problemformuleringen.}

%Hvorfor virker det anvendeligt for dem? Og hvorfor gør det ikke? Hvordan kan det videreudvikles i forhold til nu? Medarbejdernes erfaring er vigtigt

\section{Opsummering af resultater}
Flere lægemiddelskift er vurderet af medarbejderne til at skulle rangeres lavere end systemet, hvor en tendens forekommer for lægemiddelskift, hvor risikofaktorer, såsom look-a-like, Medicinrådet og ATC-kritiske, indgår i risikoscoren. Systemets risikofaktorer og vægtningen af disse skal derfor overvejes i forhold til anvendeligheden. Ligeledes blev det belyst, at erfaringer har en stor indflydelse på risikovurderingen, hvormed det skal diskuteres, hvorvidt inkorporering af flere risikofaktorer ved videreudvikling af systemet vil medvirke til systemets anvendelighed.

Systemets nøjagtighed blev vurderet til at være  god, hvilket vil sige, at systemet er god til at adskille lægemiddelskift i forhold til, at identificere, hvornår lægemiddelskiftet kræver uddybende information. På baggrund af dette blev der defineret grænser for, hvilken opmærksomhed, der skal rettes mod et lægemiddelskift ud fra risikoscore. Systemets performance i forhold til risikoscore og anvendeligheden af grænser for opmærksomhed skal overvejes i forhold til andre systemer. 

Da systemet er anvendt til at undersøge anvendeligheden af et regelbaseret system til risikovurdering af lægemiddelskift, skal det overvejes, hvordan et endeligt system til risikovurdering skal implementeres og vedligeholdelse i forhold til udfordringer relateret til dette. 

%Look-a-like vægtes ikke særligt høj af medarbejderne ved vurdering, mens lægemidler som indgår i Medicinrådets behandlingsvejledning ikke alene er kritiske, men at der sker ændringer i denne der gør det kritisk. For ATC-kritiske lægemidler skal der differentieres mellem disse i forhold til at nogle ATC-koder er mere kritiske end andre. Derudover var der for flere medarbejder tvivl om lægemidler med ændret styrke var relateret til reel styrke og styrkeangivelsen, da systemet ikke differentiere mellem dette.


\section{Risikofaktorer og vægtning}
Look-a-like vurderes ikke af medarbejderne i den nuværende risikovurdering og vægtes derfor ikke højt, hvormed det kan diskuteres, hvorvidt funktion er anvendelig. For medarbejderne har look-a-like ikke den store betydning, hvilket kan være tilfældet i klinikken, hvor der opstår forvirring på grund af lignende navn, jævnfør Afsnit \ref{sec:ProblemLaeg}. Det kan derfor diskuteres, hvorvidt look-a-like skal vægtes i risikovurderingen, men være tilgængelig og derved kunne anvendes til at informere klinikken, når det vurderes at være relevant. Derudover skal det vurderes, hvorvidt look-a-like skal kobles med dispenseringsform, så look-a-like ikke kun er defineret ud fra lægemidlets navn, men for lægemiddelnavne med ens dispenseringsform eller om look-a-likes skal defineres af eksperter på området for at sammenligningen mellem lægemiddelnavne er mere relateret.

Lægemiddelskift, som indgår i Medicinrådets behandlingsvejledning, blev vurderet til ikke at have en betydning medmindre, at der var foretaget ændringer i behandlingsvejledningen. Ligeledes blev det påvist, at antallet af ændringer i behandlingsvejledningen har betydning for kompleksiteten, hvormed det skal diskuteres, hvorvidt der skal differentieres mellem antallet af ændringer i forhold til anvendeligheden af denne risikofaktor. 

Differentiering af grader inden for hver risikofaktorer kan diskuteres i forhold til at opnå en bedre anvendelighed af systemet. Dette gælder både for ændringer i lægemidlets navn, f.eks. ved skift fra orginalt til generisk. Derudover skal det diskuteres, hvorvidt dispenseringsformer skal ligestilles, da f.eks. skift fra dispergible tabelletter og frysetørrede tabeller, ikke har betydning for klinikken samt at ændringer i styrke kan variere alt efter om det er den reelle styrke eller styrkeangivelsen der er ændret. Dette vil kræve at tilfælde, hvor ændringer kan ligestilles identificeres samt at granuleringsgraden for hver risikofaktor defineres af en ekspert før det kan implementeres i systemet. Dertil kan det diskuteres, hvorvidt nogle ændringer skal prioriteres højere end andre.

\subsection{Videreudvikling af risikofaktorer}
Risikovurdering af lægemiddelskift er meget erfaringsbaseret og vurderer flere faktorer end det systemet tager højde, såsom hvilke afdelinger der anvender det, hvor mange patienter samt hvor meget skiftet koster. For at inkorporere dette i systemet, vil dette kræve at systemet kobles med data om forbrug i forhold til afdelingen og historisk data om prisniveauer på medicin. Ligeledes kræves det at der defineres en grænse for, hvornår disse faktorer vil betyde, at lægemiddelskiftet er kritisk, hvilket kan være svært at definere, da det afhænger af mange faktorer som f.eks., hvilken afdeling er der tale om, hvorvidt denne afdeling er vant til at der ofte sker lægemiddelskift og derfor er mere eller mindre opmærksom på ændringer. Dette skal ligeledes holdes op i forhold til hvor meget lægemidlet koster, ud fra hvor mange afdelinger og patientgrupper som anvender det. Dertil skal det vurderes, hvorvidt risikofaktorer, som er erfaringsbaseret, skal inkorporeres i systemet eller om vurderingen af disse håndteres bedre af en ekspert inden for området.

\section{Performance af risikoscore}


\section{Implementering og vedligeholdelse}
Implementering af systemet vil kræve at eksperter inden for området vurderer, hvilke risikofaktorer der skal anvendes til vurderingen, samt hvordan vægtningen og granuleringen  af disse skal være. Derudover vil det kræve en bedre præprocessering af data eller at data fremadrettet bliver indsamlet struktureret for at tage højde for eller undgå stor variationen i data.

Samtidig kræves det at der udarbejdes en brugergrænseflade for medarbejderne før anvendelse af systemet, hvilket skal give medarbejderne mulighed for at indlæse et skifteliste for et nyt år, for derefter at gemme skiftelisten med systemets output.

















%Overensstemmelsen mellem systemet og medarbejdernes vurdering af lægemiddelskift er begrænset. Systemet har en højere specificitet end sensitivitet, hvilket betyder, at systemet er bedre til at identificere lægemiddelskift, som ikke kræver uddybende information sammenlignet med lægemiddelskift, som kræver uddybende information. Ligeledes har systemet en høj type 2 fejl, hvilket betyder, at systemet vurderer lægemiddelskift, hvor der kræves uddybende information til ikke at kræve uddybende information. 

%I forhold til risikoscoren blev det påvist, at medarbejdernes vurdering var mere nøjagtig sammenlignet med systemet, hvilket vil sige at medarbejderne vurdering har en højere sensitivitet og lavere specificitet end systemet. \textcolor{red}{skriv til her i forhold til diskriminationsgrænse.}

%Systemets er vurderet af medarbejdere fra SRN til at være et godt udgangspunkt for et hjælpeværktøj i forbindelse med risikovurdering af lægemiddelskift, men at risikofaktorerne og vægtningen af disse skal granuleres i forhold til at forbedre risikoscoren. Derudover blev funktioner såsom look-a-like og Medicinrådet vurderet til ikke at blive vægtet særligt højt ved lægemiddelskiftet, men at det i kombination med antallet af ændrede faktorer kunne have en betydning for lægemiddelskiftet.

%\section{Risikovurdering}
%Risikovurderingen afspejler ikke den nuværende vurdering af lægemiddelskift, hvilket kan skyldes, at der var variation mellem medarbejderne vurdering af lægemiddelskift. Dette kan være på grund af, at medarbejderne var repræsenteret fra forskellige afdelinger og derved havde forskellige vurderinger af lægemiddelskiftene set ud fra den afdeling de repræsenterede. Samtidig kan medarbejdernes vurdering være præget af erfaringer som systemet ikke tager højde for i vurderingen, hvilket kan medvirke til, at nogle lægemidler er vurderet til ikke at kræve uddybende information af medarbejderne men at systemet vurderer dette. Dette understøttes af en medarbejder, hvis generelle  kommentar var, at det var svært ikke at tage deres erfaring med i vurderingen, hvilket fremgår af Tabel \ref{table:resultat2} i Appendiks \ref{App:Resultat}. Til trods for, at dette blev gjort opmærksom på via introduktionen, der blev givet inden risikovurderingen, som fremgår af Appendiks \ref{App:Intro}. Derudover kan der være andre ændrede faktorer som skyldes, at lægemiddelskiftet, er uddybet af Lægemiddel Nyt, såsom ændret form, størrelse og farve på lægemidlet, hvilket er beskrevet i Afsnit \ref{sec:ProblemLaeg}, eller f.eks. ændring af pakningsstørrelse, som der i nogle tilfælde er uddybende kommentarer om i Lægemiddel Nyt, hvilket fremgår af Tabel \ref{table:Proces} i Afsnit \ref{sec:ImpLaeg}. I kraft af, at systemet ikke tager højde for disse ændringer kan det medvirke til, at nogle lægemiddelskift er uddybet af  Lægemiddel Nyt, men at disse ikke er vurderet af medarbejderne til at skulle uddybes, da deres vurderingen udelukkende er baseret på systemets output, herunder risikoscore og begrundelse for denne.
%
%\section{Risikoscore}
%%0-5~\%
%Medarbejderne kommenterede, at systemet i flere tilfælde vurderede et lægemiddelskift risikoscore for højt og derved skulle rangeres lavere. Dette kan skyldes, at medarbejdernes erfaring er medtaget i vurderingen i forhold til at kende skiftet og derved vil rangere dette lavere, hvilket understøttes af en medarbejder i kommentaren som fremgår af Tabel \ref{table:resultat2} i Appendiks \ref{App:Resultat}. Ligeledes blev det af flere medarbejdere pointeret at funktionerne look-a-like og Medicinråd var vægtet for højt. Årsagen til dette kan være, at  risikofaktorerne ikke tages med i den nuværende vurderingen, hvormed disse ikke prioriteres særligt højt.
%
%Systemet skelner ikke i forhold til om der er ændring i styrken eller  styrkeangivelsen, hvormed et lægemiddelskift med samme risikoscore kan være vurderet forskelligt ud fra, hvorvidt lægemiddelskiftet kræver uddybende information. Dette understøttes af kommentarer om tvivl i forhold til styrke fra flere medarbejdere, jævnfør Tabel \ref{table:resultat2} i Appendiks \ref{App:Resultat}. Dette vil kræve, at systemet ved sammenligning af ændring i styrke kombineres med, hvorvidt der er sket ændringer i pakningsstørrelse.\textcolor{red}{Tilføj i forhold til diskriminationsgrænse.}
%
%\section{Risikofaktorer og deres vægtning}
%Risikofaktorer, som look-a-like, blev vurderet af medarbejderne til ikke at have den store betydning for lægemiddelskift, hvormed vægtning af denne er for høj. Dette kan skyldes, at look-a-like funktion, udelukkende kigger i forhold til sammenligning af lægemidlets navn og ikke tager højde for om andre faktorer som, f.eks. dispenseringsform eller tepariområde, er ens for de lægemidler som er hinandens look-a-like. Derudover kan det være at look-a-like skal vægtes lavere eller udelades fra risikovurderingen, men stadig være tilgængelige i klinikken i forhold til at mindske fejlmedicinering opstået ved forvirring over sammenlignelige lægemiddelnavne, jævnfør Afsnit \ref{sec:ProblemLaeg}.
%
%Ligeledes blev Medicinrådet vurderet til ikke at skulle vægtes høj, da det at et lægemiddel indgår i behandlingsvejledningen i sig selv ikke har betydning, men at ændringer af faktorer og hvor mange der ændres har betydning. Dette kan skyldes, at Medicinrådet har en stor betydning første gang det implementeres i klinikken i forhold til at opnå besparelser eller hvis der sker ændringer, som kan forårsage fejlmedicinering, hvor betydningen efterfølgende er begrænset, hvorfor det er nødvendigt at systemet differentiere mellem dette.
%
%Det blev for navn, dispenseringsform og styrke vurderet af medarbejderne, at der ligeledes krævede granulering af ændringer i disse i forhold til vægtningen, da der var variationer i sværhedsgraden inden for hvert type af skift. Dette skyldes, at nogle skift anses som værende ligeværdige som f.eks. dispenseringsformer, der anvendes på samme måde i klinikken er af mindre betydning, sammenlignet med dispenseringsformer, som anvendes forskelligt i klinikken og derved har større betydning, hvis denne er ændret ved lægemiddelskift. Dette kræver, at der foretages en mere detaljeret præprocessering af data for at identificere ligeværdige typer af skift og samtidig have en større granuleringsgrad inden for hvert skift i forhold til vægtning af risikofaktorerne.

\chapter{Konklusion}
\textit{I dette kapitel konkluderes der på rapporten problemformulering i forhold til, hvorvidt et regelbaseret system er anvendeligt til risikovurdering af lægemiddelskift med henblik på at forbedre den nuværende vurdering af lægemiddelskift.}

Det blev påvist, at et regelbaseret system kan anvendes til risikovurdering af lægemiddelskift, men at risikovurderingen ikke afspejler den nuværende vurdering af lægemiddelskift, hvormed systemet kræver yderligere tilpasning. 
Det formodes at systemet,  hvis det tilpasses, kan risikovurdere lægemiddelskift på samme vilkår som medarbejderne. Dertil, skal systemet stadig anses som et hjælpeværktøj til vurderingen af lægemiddelskift, hvormed medarbejdernes erfaring skal tages med i den endelige vurderingen. Systemet gør det muligt, at rangere lægemiddelskift ud fra risikoscoren og derved effektivisere vurderingen af lægemiddelskift, men kræver ligeledes tilpasning i forhold til granulere vægtningen af risikofaktorerne for at opnå en ideel risikoscore.
Det er derfor nødvendigt, at yderligere studier undersøger, hvordan risikofaktorer skal granuleres og efterfølgende vægtes for, at optimere  systemet i forhold til at forbedre den nuværende vurdering af lægemiddelskift.
