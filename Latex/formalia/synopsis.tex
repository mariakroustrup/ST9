\vspace{-0.3cm}
Lægemidler substitueres for at reducere omkostningerne ved sygehusmedicin. Substitution af lægemidler kan medvirke til en øget risiko for fejlmedicinering og derved have patientsikkerhedsmæssige konsekvenser. Implementering af substituerede lægemidler har derfor betydning for forebyggelsen af medicineringsfejl. 

Risikovurderingen af lægemidler inden implementering i klinikken foretages i Region Nordjylland af medarbejdere fra regionens Sygehusapotek. Denne vurdering sker manuelt og er baseret på erfaringer, hvilket gør den sårbar og personafhængig. 

%Ingen videnskabelig litteratur har undersøgt anvendelsen af informationssystemer til forbedring af den nuværende vurdering af lægemiddelskift, men risikovurdering som beslutningsstøtte system er anvendt inden for samme domæne.

Bidraget i dette projekt er at udvikle et regelbaseret system til risikovurdering af lægemiddelskift og evaluere anvendeligheden af systemet. Risikovurderingen foretages ud fra risikofaktorer, som er beskrevet i litteraturen samt ud fra den nuværende vurdering af lægemiddelskift. På baggrund af disse beregnes en risikoscore, der skal anvendes som et hjælpeværktøj til medarbejderne fra Sygehusapoteket i forhold til at skelne mellem, hvornår et lægemiddelskift kræver særligt opmærksomhed ved implementering.

Det konkluderes at et regelbaseret system er anvendeligt til risikovurdering af lægemiddelskift, men at systemet kræver yderligere tilpasning for at kunne forbedre den nuværende vurdering af lægemiddelskift.
\vspace{-0.2cm}